# -*- mode: mandoku-view; -*-
#+TITLE: 禮部集
#+DATE: 2015-08-25 00:12:36.630977
#+PROPERTY: ID KR4d0510
#+PROPERTY: BASEEDITION WYG    
#+PROPERTY: JUAN 卷八
<pb:KR4d0510_WYG_008-1a>¶
欽定四庫全書¶
　禮部集卷八　　　　　　元　呉師道　撰¶
　　律詩七言¶
　　　奉安仁山金先生神主二首¶
我里堂堂有碩師窮經白首竟誰知諸君宣化文明運¶
百世風流道德祠鄉曲論公身殁後衣冠色動禮成時¶
服膺私淑遺編在豈乏方來秀傑姿¶
　　　又¶
<pb:KR4d0510_WYG_008-1b>¶
仁山山下故書藏上泝真傳自紫陽䇿秘當時桑海變¶
道行異世日星光先生永配千年社學子濃熏一瓣香¶
端藉廣文崇教寺相看不恨髩毛蒼¶
　　　和鮮于伯機舊題柯山韻¶
樹古崖深晝景㝠仙橋有路上神京洞門呀月青霞出¶
鯨背撑空白浪平須信地靈鍾異質誰令樵客擅脩名¶
千年太極無窮意騰說紛紜笑老生¶
　　　于壽道興崇徽國文公祠宇之盛¶
<pb:KR4d0510_WYG_008-2a>¶
闕里名存第宅非斯文天為啓良機禮崇盛德千年祀¶
功比侵田一日歸故井土消泉激激(甞闕齋/所銘井)南街春動¶
柳依依溪山光景元非昨想見神遊憶佩韋¶
　　　萬里清風堂宴集呈壽道知州孟威郡帥¶
二月髙堂酒滿杯梅花雪落杏花開文章太守羣僚集¶
弓劍元戎小隊來四座清風談未了萬山斜日首重回¶
客游謬忝嘉賔碩愧乏鄒枚賦咏才¶
　　　衢州超化寺¶
<pb:KR4d0510_WYG_008-2b>¶
前朝老屋半傾欹尚想諸賢㑹集時閣外雲山天歴歴¶
城頭風雨草離離渡江疋馬空成夢印雪孤鴻自足悲¶
頼是同行非俗子僧寮借紙録殘碑(大宋南渡後朱希/真汪玉山范元長)¶
(甞寓于有雲山閣張巨山/作記今摧敗不可登臨矣)¶
　　　寄題永康上安寺三峯閣峰名淦竹石柱後塢¶
　　　永康縣名花溪¶
道家浪說蓬瀛山何如此地三峯環竹岩石柱秋落落¶
花溪雲塢春潺潺旁通異景人莫測中有髙閣僧獨閒¶
<pb:KR4d0510_WYG_008-3a>¶
我居不逺二百里今當一往窮登攀¶
　　　謝宜春易芳猷帥閫見寄詩¶
同上燕臺記昔年重遊兩髩各蒼然升騰大府方飛剡¶
拓落微官漫草𤣥驛有使攜雲樹句門無人候雪溪船¶
浮生聚散何須論仰止芳名宇内傳¶
　　　送人之宣城并寄諸故舊¶
我離宣城已五年送子行邁心茫然塩車驥耳空自笑¶
雪泥鴻爪誰知憐溪山到處足清絶冠佩祇今多俊賢¶
<pb:KR4d0510_WYG_008-3b>¶
游從定應得真樂莫惜頻寄新吟篇¶
　　　正月五日大雪連日寒凍不出¶
殘冬兩度聴驚雷新歲隂寒雪作堆病客老容仍頓至¶
荒山春色幾曽來氷虀滿貯加飡飯松火頻添細撥灰¶
最憶二兒同咲語五更孤枕夢初回¶
　　　送人歸婺源¶
勇隨束帛出山來仍逐雙鳬並路回廢院俄驚鎻秋葉¶
荒田應夢長春苔稻梁屑屑非髙志榱桷森森搃異材¶
<pb:KR4d0510_WYG_008-4a>¶
吾道未窮先哲在紫陽千仞鬱崔嵬¶
　　　重過齊山清溪¶
翠微曾與客同遊陟險搜竒興未休八載重來驚老大¶
十年髙咏想風流雲迷複嶺深藏洞水落寒江逺見洲¶
安得符離張太守畵圖再與寫清愁¶
　　　山行即事¶
穿雲渡水百盤廻身在青紅綿繡堆野老怪人衝雨過¶
牧兒疑我看花來山林自是平生志州縣元非健吏才¶
<pb:KR4d0510_WYG_008-4b>¶
但得翳桑無餓者不妨歸卧守蒿萊¶
　　　寄題留山道舘¶
幾處燒丹詫葛翁留山今復見新宫神仙自愛無人識¶
樓館誰令有路通碧水帶花來洞口玉笙隨鶴度雲中¶
更尋履石依稀迹轉覺幽深興未窮(葛公坑山水幽/䆳有石上履迹)¶
　　　送陶生之江西二首¶
大江西上好青山曽記輕舟一往還翠袂小姑煙雨裡¶
白頭五老霧雲問子遊仍及春風早我夢寜如昔日閒¶
<pb:KR4d0510_WYG_008-5a>¶
應過柴桑懐爾祖千年髙節杳難攀¶
　　　又¶
憶昔洪都與勝遊桂花荘上共鳴騶鎻深廢院書聲斷¶
劍化空函寳氣收往事十年春夢變斯文千古大江流¶
西山晴翠東湖月應有幽人遲子留¶
　　　送師剛中萬户二首¶
閩南小寇敢披猖藩府新開選帥良中道已聞蠻黨静¶
回車復見羽書忙縂戎嚴令風霜肅報國丹心日月光¶
<pb:KR4d0510_WYG_008-5b>¶
此事正堪談笑了春和歸誦采薇章¶
　　　又¶
秋浦飛鳬倦欲囘忽聞萬騎自南來愚民驚向荒山走¶
拙令喜逢青眼開禮樂詩書曽璧水功名圗畵合雲臺¶
早聞吉語東風裡戱彩庭前奉壽杯¶
　　　寄交代辛仲剛¶
一泓清白鏡重開更築新亭記老梅千載前賢想遺烈¶
三年舊令愧非才應須花木春添種莫遣牛羊夕下來¶
<pb:KR4d0510_WYG_008-6a>¶
深䕶扃閑驅俗子登臨元不為銜杯¶
　　　和友人惠韻¶
交情落落曙星稀心事悠悠倦鳥飛佳友每欣連榻話¶
俗兒偏笑載書歸淮山江水風吹夢寒食清明雨濕衣¶
白髮相看一樽酒不妨秉燭對餘暉¶
　　　題吳教授重陽詩遺墨就用其韻¶
秋風老菊尚餘香誰信吟詩近夕陽營冢子収遺藁墨¶
傳經人覔賜衣黄州來南裔雲仍冷香水東流日夜長¶
<pb:KR4d0510_WYG_008-6b>¶
淚落緘題孤宿約去年空過鄭公鄉¶
　　　佳山水亭¶
百年老屋半蒼苔一日佳哉舊觀囘浮世何曽改山水¶
髙懐聊復寄亭臺夜深漁艇簷頭宿日落僧窓竹裡開¶
此去京華踏塵土時時還有夢飛來¶
　　　送人之開化縣幕¶
我亦曽為縣邑官賔僚毎歎合并難幕中婉畫能交賛¶
堂上清琴坐可彈露窖雲屯黄䆉稏杉幢秋擁碧㠝岏¶
<pb:KR4d0510_WYG_008-7a>¶
送行還憶經過地珍重諸公各勸飡¶
　　　春陪李惟中司業同年赴京至彭城而别¶
使華移炤辟雍流末席何期忝見收二十年前依虎榜¶
幾千里外逐仙舟黄樓同上還分手紫陌重迎尚及秋¶
又報奉常新命下早脩儀注賛皇猷¶
　　　九月初旬臨清下陵州舟中¶
誰云北土異南方九日晴暄未隕霜河水渾黄千里疾¶
柳隂濃緑兩堤長豐年有象占農畆佳氣非煙望帝鄉¶
<pb:KR4d0510_WYG_008-7b>¶
驛酒一升猶可飲祇愁無客共重陽¶
　　　静復堂¶
震雷初動復為元能見天心本静存夜氣清明守靈府¶
春陽消息認孤根披圖細玩先天奥問道深懐立雪門¶
莫以佳名事觀美化機妙處不容言¶
　　　碧筠軒次韻¶
賸栽脩竹拂春雲為愛堅貞節獨尊食肉可能醫俗士¶
垂綏莫共乞天孫清風繞屋笙琴響翠霧侵人几席昏¶
<pb:KR4d0510_WYG_008-8a>¶
想像兹軒元未識題詩先到楚山根¶
　　　寄題紀信廟¶
貌齊隆準伏危機辦為君王解急圍楚炬無情燎黄屋¶
晉城有土瘞遺衣功名不與山河誓義烈終同日月輝¶
新廟落成牲醴盛千年魂魄想依依¶
　　　送俞廵簡之邵武朱口¶
坐厭寒氊作廣文忽騎快馬號将軍民安樂土元無警¶
士有通才故不群折柳都門三月雨看花山寨萬重雲¶
<pb:KR4d0510_WYG_008-8b>¶
武夷溪曲應相近為我馳書問隠君¶
　　　送徐縣丞之夏縣¶
馬公鄉裏去鳴琴送别因風感慨深此日大夫花滿縣¶
當時丞相布為衾朝廷毎尚亷平政父母誰無愷悌心¶
愧我不才曽作邑相逢祇誦古人箴¶
　　　送鄭知事之杭州¶
寒食匆匆不少留故人相送出皇州喜聞南國蓮依幕¶
乍識西湖柳映樓知已定逢臺閣彦清才寜混簿書流¶
<pb:KR4d0510_WYG_008-9a>¶
是邦凋瘵今非昔好與黄堂賛運籌¶
　　　送張縣尹之孝感縣¶
十年前燕杏園東此日重來踏軟紅得意方為萬家宰¶
題詩仍醉百花風慈恩姓字氛埃表雲夢衿期浩蕩中¶
媿我不才曽學製欲談舊事惜匆匆¶
　　　蕭存道元帥平雲南頌後題¶
長槍大劍壓毛錐却虜人言底用詩誰似頌聲騰北闕¶
更兼威畧震南夷十年尚記先朝事萬里重迎大將旗¶
<pb:KR4d0510_WYG_008-9b>¶
今日綏懐銷戰伐莫嫌無路獻雄詞¶
　　　送劉伯温之江浙省郎中¶
江浙連閩屹巨藩年來民力見凋殘帝憐下土驅豺虎¶
人賀南州集鳯鸞槐影晝籠青𤨏闥湖光晴炤畵闌干¶
清風迅掃諸曹務應共賔僚一笑歡¶
　　　送陳道士歸龍虎山¶
誰云學道出人間親在髙堂髩髮斑萊子寧忘身戱彩¶
張矦應夢手持環神仙天上辭珍舘煙雨江南望故山¶
<pb:KR4d0510_WYG_008-10a>¶
獨羨相知老宗伯連章珠玉賁林關¶
　　　端午¶
今年重午住京華一寸心情萬里家楚些祇添當日恨¶
戎葵不似故園花案頭新墨題紈扇墻外髙門響鈿車¶
朋侣蕭疎歡事少誰令衰髩受風沙¶
　　　送曾貫還江西應試¶
桂花荘上昔年遊送子曾偕計吏投望氣此邦終得劍¶
濟河今度決焚舟興文已信關天運積學深期為道謀¶
<pb:KR4d0510_WYG_008-10b>¶
京邑相逢乍分手春風遲宴曲江頭¶
　　　送髙知事之道州¶
元子輕徭減稅租陽公遺惠及侏儒頻年未息山夷警¶
今日誰分刺史符溪上訪賢談太極雲間懐古叫蒼梧¶
佐僚喜得詩書彦從此疲民盍少蘓¶
　　　送顧縣尹之安豐致意舒穆嚕書庵¶
鼓篋曽陪胄子遊青衫初著盛鳴騶桁楊卧雨公庭曉¶
秔稻連雲田舍秋今曰淮鄉真樂土古來仙吏屬清流¶
<pb:KR4d0510_WYG_008-11a>¶
詩書萬卷庵中老問道應知不逺求¶
　　　次韻張仲舉助教上京即事六首¶
海波填碧湧金鰲當日經營得俊髦周鼎卜年開帝業¶
漢都作鎮奠神臯宫中雙鳯朝扶輦帳下千牛夜捉刀¶
萬國㑹同時肆覲衆星遥拱北辰髙¶
　　　又¶
大駕時廵鎮北庭皇風萬里暢威靈有年太史仍書雨¶
卜日祠官已祭星白草黄雲秋漫漫朱樓翠樹晚冥冥¶
<pb:KR4d0510_WYG_008-11b>¶
南歸却作灤陽夢應是平生舊所經¶
　　　又¶
翼翼行都歲幸臨名王諸部集如林氊車滿載彤庭帛¶
寳馬髙䭾内府金暮散歌呼灤水上夜騰光氣黒山隂¶
世皇謨畧真宏逺共感湛恩到骨深¶
　　　又¶
虎賁猛士羽林兵繚繞宫垣帯雉城土冷水泉長凍沍¶
天低星斗倍光精穹廬歐脫雲彌野馬湩醍醐雪倒觵¶
<pb:KR4d0510_WYG_008-12a>¶
巷北巷南歌吹襍祇應儒舘自書聲¶
　　　又¶
聖主恭勤服澣衣頻年羽獵罷連圍金華勸講延髦士¶
紫殿親祠却宓妃調鼎有功神化宻扣門無事諫書稀¶
髙秋八月時廵畢還與都人候六飛¶
　　　又¶
孔鸞斂翅乆盤廻延閣穹崇際復開四海宣文千載仰¶
兩生接武一時來紬書共啓緘金匱持筆行登視草堂¶
<pb:KR4d0510_WYG_008-12b>¶
努力深期報知已明時肯負出羣才¶
　　　聞危太樸王叔善除宣文閣檢討四首¶
隂山分胍自崑崙朔漠緜延逈北門遥見馬駝知牧地¶
時逢水草似漁村穹廬勅勒秋風曲青塚婵姢夜月魂¶
今日八荒同一宇向來邉檄不須論¶
　　　又¶
兩都賦意入經營今日竒逢有此行弟子絃歌臨璧水¶
諸公篇翰出承明眼中髙闕祥雲色夢裡空齋舊雨聲¶
<pb:KR4d0510_WYG_008-13a>¶
千里相望勞問訊追扳無路若為情¶
　　　又¶
亭障連山入杳茫氊車如雪漫沙場雕盤天際秋雲白¶
雁去關南木葉黄獨客應憐冠戴楚閒愁無奈管吹羌¶
歸來若度桑乾水莫忘并州是故鄉¶
　　　又¶
藻水縈逥草滿川皇都佳氣鬱浮天端門髙映雙龍闕¶
馳道中容萬馬韀群后承恩歌湛露從臣待詔賦甘泉¶
<pb:KR4d0510_WYG_008-13b>¶
更聞所過蠲租稅田野清平樂晏眠¶
　　　寄題趙仲明霞坡亭¶
雲石曾營霅水傍霞坡更出弁山陽東風桃李紅成陣¶
晚照桑榆緑作行落筆時時争吐燄浴丹夜夜共浮光¶
書來特詫新亭好飛佩何當與頡頏¶
　　　送傅士開搃管之饒州¶
留衛行都已奏勲又驅五馬向江雲傅岩人合登台輔¶
番國民方仰使君入篚南金無乏貢奠居陽鳥不驚群¶
<pb:KR4d0510_WYG_008-14a>¶
向來曽是咨詢地治績應須早上聞¶
　　　送孔用道都事之山東憲副¶
聖師宫宇魯東方出使聞孫逺有光臺上霜華随馬白¶
庭前檜色照人蒼惠文未必妨吾道衣繡從來羡故鄉¶
獨恨此時知已别素心千里重相忘¶
　　　至大庚戌黄君晉卿客杭與鄧善之翰林黄松¶
　　　瀑尊師儒魯山上人㑹集賦詩今至正辛已晉¶
　　　卿提舉儒學與張伯雨尊師髙麗式上人㑹再¶
<pb:KR4d0510_WYG_008-14b>¶
　　　和前詩上人至京以卷相示因寫往年所和重¶
　　　賦一章¶
後先人物一時雄心迹寜須較異同來此清談散花雨¶
依然舊夢聽松風畫圖長共湖山在劫火頻驚殿閣空¶
萬里忽逢東海客前詩重寫思何窮¶
　　　十二月廿四日至廿八日崇文閣下試諸生和¶
　　　仲舉韻¶
黄昏庭樹亂烏號門外紛紛散白袍巻地風來華燭滅¶
<pb:KR4d0510_WYG_008-15a>¶
半空月上井欄髙氷花著硯凝寒玉茶乳翻瓶響夜濤¶
衰老強陪豪俊列不堪鄉思正如毛¶
　　　楊氏水北山房¶
楊君水北山房住想見蕭然逺世紛茅屋秋風隕黄葉¶
燕泥春雨涴𤣥文争傳圖畫京師看未羨聲名幕府聞¶
我欲相從好兄弟釣槎吟石肯平分¶
　　　先天觀¶
誰開岩障作仙家龍虎宫前路不賖珠現寳光懸黍米¶
<pb:KR4d0510_WYG_008-15b>¶
鼎分真火養丹砂玉笙夜度雲間鶴碧水春流洞口花¶
欲問先天易中事希夷何處卧煙霞¶
　　　餘干張氏讓堂¶
同居九世古稱義六世讓財今更敦終身不失一段地¶
此族尤宜雙表門里中時有鳯凰集堂下春來花樹蕃¶
所忻異時激頽俗我亦泰伯州來孫¶
　　　題曹士𢎞文後前蘭溪廵檢¶
起家刀筆儒為吏隨世功名武換文爾輩安知良太史¶
<pb:KR4d0510_WYG_008-16a>¶
吾鄉猶説故将軍百年諸老零秋葉四尺孤坟黯暮雲¶
頼有賢郎能競爽䞉将遺藁播清芬¶
　　　送雅勒呼正卿福建鹽運司同知¶
奎閣清光趂翠華玉墀微歩響衝牙却逰萬里梅花雪¶
又看三枝荔子霞國計從來資海鹵皇恩難得到天涯¶
使君篇什多風雅先與疲民洗嘆嗟¶
　　　送毛道士歸先天觀¶
身共閒雲暫出山就攜詩卷借人看不隨方士留燕土¶
<pb:KR4d0510_WYG_008-16b>¶
還與仙翁守漢壇花落鶯啼春日暮天空鶴去曙星寒¶
瑶宫縹緲無由列别後從誰説弄丸¶
　　　城外見杏花¶
曲江二十年前㑹囬首芳菲似夢中老去京華度寒食¶
閒來野水看東風樹頭絳雪飛還白花外青天映更紅¶
聞説琳宫更佳絶明朝攜酒訪城東¶
　　　王仁甫左丞宜閑閣¶
試向宜閑亭上坐静觀物理笑勞勞風生秋樹停紈扇¶
<pb:KR4d0510_WYG_008-17a>¶
雨足春畦罷桔橰碧水自隨鷗泛逺白雲偏共鶴飛髙¶
向來軒冕紛華夢此日全輕似羽毛¶
　　　題盧溝雨别圖送張道士¶
盧溝橋邉栁色齊盧溝河畔草萋萋東風故吹靈雨送¶
北闕為有天香攜飲闌水榭見花落路入煙村聞馬嘶¶
後月歸來重經過五雲却望鳯城西¶
　　　南臺趙子威照磨母氏眉壽堂¶
髙堂此日拜龎眉家慶相傳事更竒戯彩佳兒來栢府¶
<pb:KR4d0510_WYG_008-17b>¶
獻桃阿母下瑶池雲煙色動金花誥雨露香生玉樹枝¶
儘釀中山千斛酒仙逰遐景正無期¶
　　　次韻柳侍制直院晚歸二首¶
庭松吐燄引凌霄露井銀床凍不消雲霧窓深隔風日¶
鳯凰聲集和簫韶書成給札分曹寫直罷攜香滿袖飄¶
自昔詞臣宜白髮禮賢珍重此時招¶
　　　又¶
卑飛無力到煙霄憂患侵凌壮氣消得食侏儒偏笑朔¶
<pb:KR4d0510_WYG_008-18a>¶
獻嘲弟子豈知韶天憐病月今年減雨送凉風昨夜飄¶
無補明時合歸去山中休待故人招¶
　　　送孫生歸豐城¶
十載成均尚褐衣論詩豈是賞音稀群英雜遝歌清廟¶
獨客飄颻賦式微劍氣秋城遥入望書燈夜屋耿留輝¶
白頭倚廣成何事囘首南雲亦合歸¶
　　　送掲生浩侍父南歸¶
白首詞臣出帝畿翩翩之子一時歸夜光匣裡雙神劍¶
<pb:KR4d0510_WYG_008-18b>¶
春水船頭五彩衣胄學新功存簡册人生至樂在庭闈¶
誰知惜别情偏切目斷江雲日暮飛¶
　　　元夕感懐¶
天街叠鼓閙香車官舍荒園宿暝鴉不飲閑關宜謝客¶
無眠對月轉思家三年元夕留京國六十衰翁感髩華¶
江上春風後期在爛燒銀燭對梅花¶
　　　清明¶
清明頻歲客天涯歸愛江南好物華煙煖人家插楊桞¶
<pb:KR4d0510_WYG_008-19a>¶
雨晴門巷掃桐花誰憐卧病春将過強起哦詩日又斜¶
杏酪不須持餉我自燒新火試新茶¶
　　五言絶句¶
　　　客有談獻玉絶絃事因賦二首¶
荆璞寧非遇卞和猶識真識真不自保翻恨世無人¶
　　　又¶
識趣全琴在賞音千載期朱絃何用絶自貴不求知¶
　　　贈王月屋相師三首¶
<pb:KR4d0510_WYG_008-19b>¶
威儀諒有則彩色寧非天開口問窮通紛紛事可憐¶
　　　又¶
我貌不足數我心當烱然請君視此屋晴月光無邉¶
　　　又¶
圭蓽四十年忽有萬里行㑹看憶君言一咲春風生¶
　　　謝氏友山圖二首¶
逶迤漫相逐偃蹇自難親之子與為友此山能擇人¶
　　　又¶
<pb:KR4d0510_WYG_008-20a>¶
幼輿山岩姿安石丘壑情復見佳子弟使人増眼明¶
　　　嘉定黄氏瑞竹二首¶
練川誇瑞竹黄氏見髙門富麗應如此時來豈有根¶
　　　又¶
曽聞寇公竹插地竟成林勿謂彼非瑞清風猶至今¶
　　　雨竹圖¶
千年舜妃淚一幅湘川雨掩卷不忍題余心正懐古¶
　　　畵兎¶
<pb:KR4d0510_WYG_008-20b>¶
孕靈廣寒府承寵中書署誰令秋水邉弄月凄風露¶
　　　贈内静子¶
止水還能照死灰寜復然寄言内静者求静莫令偏¶
　　　促織圖監州貫子素徵賦¶
華屋歌鍾夜何從識草蟲惟應苦吟者相對共秋風¶
　　　東津暮泊二首¶
人家煙霧裡燈影樹林間撑空青突兀知是烏龍山¶
　　　又¶
<pb:KR4d0510_WYG_008-21a>¶
四山斂暝色百蟲沸哀聲夜乆月未出川光虚自明¶
　　　錢舜舉畵卷二首(紅白芙/蓉黄葵)¶
不向東風開酣霜拒秋冷紅白為誰妍自照滄浪影¶
　　　又¶
秋露滴金杯秋風吹道衣陽光澹欲出相向獨依依¶
　　　讀左傳偶成¶
勝母不可入栢人寜肯留胡為如死鳥更有在乾侯¶
　　　山川圖¶
<pb:KR4d0510_WYG_008-21b>¶
白雲映髙樹上有青青山不見幽人居應在空濛間¶
　　　淵明像¶
靖節有髙趣沉冥非酒徒畵師寜識此偶出亦攜壺¶
　　　竹圖¶
透石迸新芽清泉映涓翠姿妍競陽春朂哉歳寒意¶
　　　環翠亭¶
萬山欝環合髙亭一振衣拂衣下山去帯将空翠歸¶
　　　鷺¶
<pb:KR4d0510_WYG_008-22a>¶
振振風生柳沾沾雪㸃磯白攅秋水立青映暮天飛¶
　　　蓮藕花葉圖¶
玉雪竅玲瓏紛披緑映紅生生無限意只在苦心中¶
　　　溪山雪霽圖¶
橋凍驅驢滑灘澌理棹難何如閉門者不識風雪寒¶
　　　正月六日離建德道中雜咏三首¶
前年踏雪來今歲踏雪囘天知我囊空從以萬銀堆¶
　　　又¶
<pb:KR4d0510_WYG_008-22b>¶
深村出簫鼓草市亦燈火元夕約到家人人應候我¶
　　　又¶
荒山與峻嶺千轉復萬盤巍然金華出使我心平寛¶
　　　畵松¶
風霜不改色水石淡為隣祇合空山老豈知人世春¶
　　　題李盤泉卷¶
山中百歲老曽見辟雍流懶説前朝事清泉照白頭¶
　　　小竹石圖¶
<pb:KR4d0510_WYG_008-23a>¶
千畆䕃渭川萬仞峩華嵩兩竿卷石間蕭蕭亦清風¶
　　六言絶句¶
　　　水西道中¶
鳴鳩林外葉宻眠犢沙頭草添春水石橋紅杏夕陽茅¶
屋青帘¶
　　　仙居圖¶
雲氣參差青嶂樹林飄緲飛樓誰識仙家歸路桃花流¶
水漁舟¶
<pb:KR4d0510_WYG_008-23b>¶
　　江湖八境圖¶
　　　洞庭¶
君山隠隠暮碧洞庭𣺌𣺌秋波羇客白頭懐古湘靈莫¶
奏雲和¶
　　　武昌¶
草生自識春洲月滿誰登夜樓寂寞漢人文賦蕭條進¶
士風流¶
　　　廬山¶
<pb:KR4d0510_WYG_008-24a>¶
香爐峰看飛練棲賢峽聴奔雷三叠谷簾未識至今却¶
悔歸來¶
　　　海門¶
多景樓前狠石浮玉山下中泠長江天險安在北固煙¶
光自青¶
　　　太湖¶
雲樹煙波浩𣺌漁村橘里縈環想見三髙不死超然來¶
往其間¶
<pb:KR4d0510_WYG_008-24b>¶
　　　浙江¶
兩山噴雪眩轉三道奔濤淼漫白塔故宫髙殿行人來¶
倚闌干¶
　　　靈隠寺¶
平地琮堆翠涌何人鬼刻神□㑹有風雲震蕩再還前¶
日飛岩¶
　　　西湖¶
花柳空濛春霧蒲荷淡蕩秋暉水光山色長好舞榭歌¶
<pb:KR4d0510_WYG_008-25a>¶
臺易非¶
　　　題水竹小景二絶¶
鐡樹霜藤崖壁藕花蒲葉汀洲更著蕭蕭水竹有人傲¶
兀扁舟¶
　　　又¶
脩篁煙景濃淡逺樹人家有無此日亂山深處喚回迷¶
夢江湖¶
　　　題髙彦敬越山圖三首¶
<pb:KR4d0510_WYG_008-25b>¶
漁浦渡頭煙淡錢塘江上潮平呉越興亡何在青山長¶
對人横¶
　　　又¶
潮平風定日落雲白山青雨乾憶得晚秋天氣浙江亭¶
上凭闌¶
　　　又¶
西域有兹竒士東州無限佳山一幅西興漁浦風流千¶
載人間¶
<pb:KR4d0510_WYG_008-26a>¶
　　　山水小幅¶
蒼嶂秋雲更白青林霜葉偏紅江南八月九月人在詩¶
中畵中¶
　　　即事¶
殘書長日茶思髙屋清風誦聲青荇池邊飲馬緑槐隂¶
裡聴鶯¶
　¶
　¶
<pb:KR4d0510_WYG_008-26b>¶
　¶
　¶
　¶
　¶
　¶
　¶
　¶
　禮部集卷八¶
